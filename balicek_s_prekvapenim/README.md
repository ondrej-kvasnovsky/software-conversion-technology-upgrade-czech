# Balíček s překvapením

Jak jsem psal v předchozí kapitole, měli jsme k dispozici starou funkční aplikaci a k ní i nějakou specifikaci. Na základě těchto faktů zákazník očekával nulovou investici co se týkalo jeho času stráveném na testování a poskytování znalosti dané domény.

Software se většinou snaží vyřešit některé z problémů, kterým náš zákazník čelí. Je těžké vžít se do těchto problémů bez toho, aby si je člověk zažil. Nemůžeme očekávat, že programátor nebo tester budou vědět postup uživatele při přidělování hypotéky a výpočtu splátkového kalendáře.

Ať se realizační tým snaží sebevíc, není schopný vytvořit aplikaci bez znalostí, které může poskytnout pouze uživate.

Možná bych se měl opravit. Realizační tým je schopný konvertovat aplikaci bez uživatele aplikace. Ovšem nelze garantovat, že výsledek je to co se zákazníkovi bude líbit, co bude potřebovat, využívat a za co se nám bude chtít finančně odvděčit.

Co se stane když zákazník nebude spokojen? Možná nebude ochotný dílo akceptovat a zaplatit. Nebo se možná akceptace prodlouží z několika týdnů na několik měsíců.

#### Co jsme se naučili

* Není možné doručit aplikaci bez pravidelné komunikace s koncovým uživatelem aplikace.
* Je klíčové aby zákazník a uživatel
 *  byli periodicky informování o průběhu vývoje.
 * měli možnost ovlivnit to na čem se pracuje.
 * účastnili se demo prezentací.
 * testovali aplikaci po každém stabilním release (např. jedenkrát za měsíc).
