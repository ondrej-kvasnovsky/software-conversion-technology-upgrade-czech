# Realizace na základě reálných potřeb zákazníka

Postupem času jsme zákazníkovi demonstrovali nový způsob práce (viz kapitola Proces), ve kterém měl být více zapojen.

Testovací scénáře a specifikace se přestali tvořit refaktoringem a začaly vznikat na základě komunikace se zákazníkem. A tak jsme začali vyvíjet na základě požadavků zákazníka, ne na základě našich předpokladů.

Zákazník řekl, které části nejvíce používá a které jsou zbytečné. Někdy se jasně vyjádřil, že by bylo skvělé spojit některé obrazovky, aby nemusel stále překlikávat a zapisovat si údaje na papír. Tím vznikla nová aplikace, která nebyla jen kopie staré, ale obsahovala vylepšené nebo i nové funkčnosti.

Tím jsme dosáhli změny chápání našeho projektu. Nejednalo se již totiž o konverzní projekt. Začali jsme přinášeli zákazníkovi dvě základní hodnoty - novou vylepšenou aplikaci a technologickou stabilitu.

#### Přidaná hodnota

Otázkou, kterou si kladu je: "Chce zákazník platit za to, že jejich software využívá nejnovější technologie?". Jistě že ne, zákazník potřebuje aby software pomáhal vydělávat peníze.

Ale když aplikaci úspěšně postavíte na nejnovějších technologiích, tak velmi pravděpodobně zrychlíte čas doručení, snížíte náklady na údržbu a taky je dost velká pravděpodobnost, vylepšíte uživatelské rozhraní a software bude jednodušeji použitelný.

#### Co jsme se naučili

* Změny ve způsobu práce a doručování projektů se nemění ze dne na den. Je to výsledek douhodobého snažení, kdy se k vysněnému přibližujeme malými kroky.
